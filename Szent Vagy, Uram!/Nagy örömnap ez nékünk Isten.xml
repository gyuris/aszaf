<?xml version="1.0"?>
<song xmlns="http://openlyrics.info/namespace/2009/song" version="0.8" createdIn="ConvDiatarOpenlyrics" modifiedIn="ConvDiatarOpenlyrics" modifiedDate="2015-06-09T16:47:26">
  <properties>
    <titles>
      <title>Nagy örömnap ez nékünk Isten</title>
    </titles>
    <verseOrder>v1 v2 v3 v4 v5 v6</verseOrder>
    <authors>
      <author></author>
    </authors>
    <songbooks>
      <songbook name="Szent Vagy, Uram!" entry="28"/>
    </songbooks>
  </properties>
  <lyrics>
    <verse name="v1">
      <lines>Nagy örömnap ez nékünk Isten kegyelméből.<br/>Ma született Krisztusunk tiszta Szűz méhéből.<br/>A kis Gyermek oly nemes, olyan ékes, kellemes ő emberségében,<br/>Mégis felfoghatatlan, szóval kimondhatatlan ő Istenségében.</lines>
    </verse>
    <verse name="v2">
      <lines>Isten Fia támadott tiszta szűz leánytul,<br/>Liliomon rózsaszál! A természet ámul,<br/>Hogy születni látja Őt, aki századok előtt e világ szerzője,<br/>Hogy a szent Szűz kebelén táplálgatja szent tején azt, ki Teremtője.</lines>
    </verse>
    <verse name="v3">
      <lines>Mint az üveg nem törik, napsugár ha járja,<br/>Sértetlen maradt a Szűz, őt hozván világra.<br/>Ó boldog a szent Szülő, kinek teste volt a tő, mely Krisztust termette!<br/>Kinek áldott kebelét, tisztaságos szent tejét Jézus úgy szerette.</lines>
    </verse>
    <verse name="v4">
      <lines>Itt az Anya a leány, a Gyermek az atyja,<br/>Ember lett az Isten itt! Föl ezt ki foghatja?<br/>Szolga lett és mégis úr, itt van, gyámoltalanul, mégis: el nem éred!<br/>Messze, mégis itt jelen, kettős itt a rejtelem, ésszel föl nem éred!</lines>
    </verse>
    <verse name="v5">
      <lines>Sötétségben születik, ki a napfényt gyújtja,<br/>Istállóban rejtezik, ki a földet tartja.<br/>Rejtik pólyák, szalagok azt, aki a csillagok ezrét égre szúrja,<br/>Sírdogál és nyöszörög, ki az égen mennydörög s a villámot szórja.</lines>
    </verse>
    <verse name="v6">
      <lines>Krisztus, kinek kegyelme minden embert táplál,<br/>Ki a szent Szűz kebelén értünk földre szálltál,<br/>Hittel kérünk, légy kegyes, bűneinkért meg ne vess, ne taszíts a mélybe.<br/>Üdvözítő Istenünk, halálunkkor légy velünk, s hívj magadhoz égbe.</lines>
    </verse>
  </lyrics>
</song>
