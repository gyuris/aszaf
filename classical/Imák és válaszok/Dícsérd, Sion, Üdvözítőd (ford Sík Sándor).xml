<?xml version="1.0" encoding="UTF-8"?>
<song xmlns="http://openlyrics.info/namespace/2009/song" version="0.8" createdIn="ConvDiatarOpenlyrics" modifiedIn="ConvDiatarOpenlyrics" modifiedDate="2014-05-23T15:45:11">
  <properties>
    <titles>
      <title>Dícsérd, Sion, Üdvözítőd (ford. Sík Sándor)</title>
    </titles>
    <verseOrder>v1 v2 v3 v4 v5 v6 v7 v8 v9 v10 v11 v12 v13 v14 v15 v16 v17 v18 v19 v20 v21 v22 v23 v24</verseOrder>
    <songbooks>
      <songbook name="Imák és válaszok" entry="40"/>
    </songbooks>
  </properties>
  <lyrics>
    <verse name="v1">
      <lines>Dicsérd Sion Üdvözítőd,<br/>Jó pásztorod, hű segítőd,<br/>Áldja hangos éneked.</lines>
    </verse>
    <verse name="v2">
      <lines>Himnuszt mondj egész szíveddel,<br/>Szóddal úgy sem érheted el,<br/>Méltón nem dicsérheted.</lines>
    </verse>
    <verse name="v3">
      <lines>Nagy dologról szól az ének:<br/>Élet élő kútfejének,<br/>A Kenyérnek hódolunk.</lines>
    </verse>
    <verse name="v4">
      <lines>Estelén a búcsútornak,<br/>A tizenkét apostolnak<br/>Mit kiosztott Krisztusunk.</lines>
    </verse>
    <verse name="v5">
      <lines>Hangosan hát fönnesengjen,<br/>Ujjongjon és égre csengjen<br/>Zengő lelkünk hangja ma.</lines>
    </verse>
    <verse name="v6">
      <lines>Mert mit ajkunk most magasztal:<br/>Amaz ünnep, amaz asztal,<br/>Amaz első lakoma.</lines>
    </verse>
    <verse name="v7">
      <lines>Ott új Húsvét napja támadt,<br/>Új kötése új királynak,<br/>Régi Húsvét bétellett.</lines>
    </verse>
    <verse name="v8">
      <lines>Új világtól fut az óság,<br/>Árnyat oszlat új valóság,<br/>Fényesség űz éjfelet.</lines>
    </verse>
    <verse name="v9">
      <lines>S amit ott tett önkezével:<br/>Emlékére nyílt igével<br/>Hagyta Krisztus végzenünk.</lines>
    </verse>
    <verse name="v10">
      <lines>Szent igéktől megoktatva<br/>Üdvösséges áldozatra<br/>Kenyeret s bort szentelünk.</lines>
    </verse>
    <verse name="v11">
      <lines>Ágazatja szent hitünknek:<br/>Testté-vérré lényegülnek,<br/>Bor s kenyér mi volt előbb.</lines>
    </verse>
    <verse name="v12">
      <lines>Régi rend itt újnak enged,<br/>Szárnya lankad észnek, szemnek,<br/>Élő hitből végy erőt.</lines>
    </verse>
    <verse name="v13">
      <lines>Színében bor és kenyérnek<br/>(Jel csak ez, de más a lényeg!)<br/>Drága nagy jók rejlenek.</lines>
    </verse>
    <verse name="v14">
      <lines>Vér bár a bor, test az étel,<br/>Egy is Krisztus, semmi kétely!<br/>Két szín őt nem osztja meg.</lines>
    </verse>
    <verse name="v15">
      <lines>Aki veszi, meg nem osztja,<br/>Meg nem töri, nem szakasztja,<br/>Mindenek épen veszik.</lines>
    </verse>
    <verse name="v16">
      <lines>Veszi egy és ezrek vészik,<br/>S mind egyenlőn kapja részit,<br/>Mégis: nem fogyatkozik.</lines>
    </verse>
    <verse name="v17">
      <lines>Veszi jó és veszi vétkes,<br/>Ám gyümölcse vajmi kétes:<br/>Élet vagy elkárhozás.</lines>
    </verse>
    <verse name="v18">
      <lines>Rossznak átok, üdv a jóknak;<br/>Lásd, az együtt áldozóknak<br/>Végük milyen szörnyű más!</lines>
    </verse>
    <verse name="v19">
      <lines>S ha megtört az áldozatban,<br/>Kétség, tudd meg, nincsen abban:<br/>Úgy van ott minden darabban,<br/>Mint a teljes szín alatt.</lines>
    </verse>
    <verse name="v20">
      <lines>Őt törés nem törheté meg,<br/>Csak a jelnek (köntösének!)<br/>Színe tört meg, ám a lényeg<br/>Változatlan egy marad.</lines>
    </verse>
    <verse name="v21">
      <lines>Imhol angyaloknak étke,<br/>Vándorútunk erőssége,<br/>Édes fiak vendégsége!<br/>Ebeknek oda ne vesd!</lines>
    </verse>
    <verse name="v22">
      <lines>Ősi manna ezt mutatja,<br/>Ezt Izsáknak áldozatja,<br/>Bárány vére csordulatja<br/>Képpel írja régen ezt.</lines>
    </verse>
    <verse name="v23">
      <lines>Kegyes pásztor, igaz étek:<br/>Édes Jézus! kérünk téged,<br/>Te legeltesd; védd a néped,<br/>Te mutasd meg kegyességed,<br/>Fönn az élők közepett.</lines>
    </verse>
    <verse name="v24">
      <lines>Mindenható fejedelmünk,<br/>Éltünk, éltetőnk, szerelmünk,<br/>Engedj asztalodra lelnünk,<br/>S testvérül engedd ölelnünk<br/>Odafönn a szenteket.<br/>Amen. Alleluja.</lines>
    </verse>
  </lyrics>
</song>
