<?xml version="1.0" encoding="UTF-8"?>
<song xmlns="http://openlyrics.info/namespace/2009/song" version="0.8" createdIn="ConvDiatarOpenlyrics" modifiedIn="ConvDiatarOpenlyrics" modifiedDate="2015-06-09T16:45:08">
  <properties>
    <titles>
      <title>Jézus szenvedéséről, bűnösök</title>
    </titles>
    <verseOrder>v1 v2 v3 v4 v5 v6 v7 v8 v9 v10 v11 v12 v13 v14 v15 v16</verseOrder>
    <authors>
      <author></author>
    </authors>
    <songbooks>
      <songbook name="Dicsérjétek az Urat!" entry="69b"/>
    </songbooks>
  </properties>
  <lyrics>
    <verse name="v1">
      <lines>Jézus szenvedéséről, bűnösök, emlékezzünk,<br/>fájdalmas Szűzanyával, halálán keseregjünk.<br/>Szánakozva és zokogva, fohászkodva<br/>szent keresztútra menjünk.</lines>
    </verse>
    <verse name="v2">
      <lines>Halálra ítéltetik értünk az élet Ura,<br/>Hogy számtalan bűnünkért ne essünk mi pokolra.<br/>Egek Ura magát kínra, rút halálra<br/>adja a keresztfára.</lines>
    </verse>
    <verse name="v3">
      <lines>Sebes gyenge vállára nehéz keresztjét veszi;<br/>Köszönd, hogy bűn terhétől lelkedet így megmenti.<br/>Ó enyhítsed, könnyebbítsed, ne terheljed<br/>bűnnel Jézus keresztjét.</lines>
    </verse>
    <verse name="v4">
      <lines>Sok kínzás miatt teste erőtől megfosztatik,<br/>A nehéz kereszt alatt arccal a földre esik.<br/>Jaj, nem szánják, sőt kacagják, lábbal rúgják,<br/>kegyetlenül rángatják.</lines>
    </verse>
    <verse name="v5">
      <lines>Jézus Szíve gyötrelme nagyobb, hogy anyját látja;<br/>Máriának hegyes tőr a szívét átaljárja;<br/>Hogy szent Fiát, szelíd Bárányt, taszigálják,<br/>ütik, verik, hurcolják.</lines>
    </verse>
    <verse name="v6">
      <lines>Látván a gonosz kínzók, hogy Jézus elfárada,<br/>A kereszt vivésére ereje már elfogya.<br/>Simont kérik, kényszerítik, fenyegetik,<br/>hogy hurcolja keresztjét.</lines>
    </verse>
    <verse name="v7">
      <lines>Szörnyen megmocskolt képét, hogy Veronika látja,<br/>Szíve rajta megesvén, kendőjét odanyújtja;<br/>Jézus reá képét nyomá, visszaadá,<br/>hogy szívében hordozná.</lines>
    </verse>
    <verse name="v8">
      <lines>Másodszor földre esik arccal a szelíd Bárány,<br/>Szent képét összetörvén, foly a vér orrán-száján;<br/>Szent személye teljes vérrel, kékségekkel,<br/>Dagadozó sebekkel.</lines>
    </verse>
    <verse name="v9">
      <lines>Jeruzsálem leányit, vérbeborult szemekkel,<br/>Látván, hogy rajta sírnak, meginté ez igékkel;<br/>Ne sírjatok, hogy így láttok; magatokon<br/>s fiaitokon sírjatok.</lines>
    </verse>
    <verse name="v10">
      <lines>Harmadszor földre esik, az elestek gyámola:<br/>Ki bűnt bűnre szaporít, az ennek oka vala.<br/>Ó, ne újítsd, ne szaporítsd, ne súlyosbítsd<br/>bűnnel Jézus kínjait.</lines>
    </verse>
    <verse name="v11">
      <lines>Sebeihez ragadott ruháját lerángatják.<br/>Szolgák nagy dühösséggel sebeit megújítják;<br/>Fölszaggatott sebeiből, mindenfelől,<br/>vér foly egész testéből.</lines>
    </verse>
    <verse name="v12">
      <lines>Sok kalapácsütéssel kereszthez szegeztetik,<br/>Szörnyű nagy fájdalmával teste kiterjesztetik;<br/>Ájul szíve, nincsen színe, szédül feje,<br/>Vérbe borul szent teste.</lines>
    </verse>
    <verse name="v13">
      <lines>Függ már Jézus bűnödért keresztre fölfeszítve,<br/>Ölelésedre mégis keze ki van terjesztve;<br/>Szíve eped, szava reked, jaj, mint reszket,<br/>kínok közt meghal érted.</lines>
    </verse>
    <verse name="v14">
      <lines>Fájdalmak tengerébe Mária szíve merül,<br/>Látván, hogy Jézus teste vér és seb mindenfelől;<br/>Ölben tartja, csókolgatja nagy zokogva,<br/>Halálán sír bánkódva.</lines>
    </verse>
    <verse name="v15">
      <lines>Nagy kínnak hegyes tőre sérti Mária szívét,<br/>Midőn a sziklasírba teszik szent fia testét;<br/>Hol a kincse, ott a szíve, eltemetve;<br/>Zokog és sír érette.</lines>
    </verse>
    <verse name="v16">
      <lines>Jézus ki miérettünk föláldoztad életed,<br/>Mutasd be szent Atyádnak értünk szenvedésedet;<br/>Hogy sebeid, vércseppjeid, gyötrelmeid<br/>Eszközöljék üdvünket.</lines>
    </verse>
  </lyrics>
</song>
